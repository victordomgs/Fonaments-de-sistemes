<h1 align="center">Fonaments de sistemes  
<div align="center">

<a href="https://github.com/abhisheknaiidu/awesome-github-profile-readme/blob/master/LICENSE"><img src="https://img.shields.io/github/license/abhisheknaiidu/awesome-github-profile-readme?color=2b9348" alt="License Badge"/></a>

</div>

### Contingut:

- [1. Estructura i esquema funcional d'un ordinador](#1-estructura-i-esquema-funcional-dun-ordinador)
  - [1.1. Dades, informació i coneixement](#11-dades-informació-i-coneixement)
    - [1.1.1. Tipologia de dades](#111-tipologia-de-dades)
    - [1.1.2. Tractament de la informació](#111-tractament-de-la-informació)
  - [1.2. Els ordinadors](#12-els-ordinadors)
    - [1.2.1. El maquinari (hardware)](#121-el-maquinari)
      - [1.2.1.1. La CPU (Unitat central de processament)](#1211-la-cpu)
      - 


## 1. Estructura i esquema funcional d'un ordinador

Els sistemes informàtics ens permeten processar **dades** automàticament, cosa que no podríem fer sense ells. Les persones aprenem del que ens envolta i, mitjançant la **informació**, podem millorar o canviar els nostres **coneixements**. 

Els ordinadors estan formats per diferents parts que ajuden a processar la informació i també permeten que les persones interactuïn amb aquesta. 

En resum, la informàtica és una eina per treballar la informació, i l’ordinador és el mitjà que fa possible aquesta interacció entre les persones i l'informació.


  ## 1.1. Dades, informació i coneixement
  Les **dades** són fets o xifres que no tenen significat per elles mateixes fins que no es processen o organitzen.

  💡Ex: ```"23", "50", "29", "8"```
  
  Són només números sense context. Podrien representar moltes coses diferents (edats, temperatures, hores del dia, etc.), però per si soles no ens donen cap informació útil.

  La **informació** es genera quan les dades són organitzades o processades per donar-los significat. Quan les dades es relacionen entre si o es presenten en un context, comencen a tenir un significat i utilitat.

  💡Ex: ```"Les temperatures durant la setmana passada van ser de 23°C dilluns, 50°C dimarts, 29°C dimecres i 8°C dijous."```

  Ara les dades tenen un context i podem entendre-les millor: són temperatures que han estat registrades durant una setmana.

  El **coneixement** és la comprensió profunda i l'aplicació de la informació. Es produeix quan una persona interpreta la informació, la compara amb altres fets o experiències, i l'aplica per entendre el món o prendre  decisions.

  💡Ex: ```"Si les temperatures són tan extremes com es va registrar (50°C dimarts i 8°C dijous), probablement es tracta d'un canvi climàtic extrem en la zona, el que pot afectar les collites i la salut pública. És important prendre mesures per protegir les persones i les infraestructures davant d'aquests canvis de temperatura."```

  Aquí, el coneixement no només és la comprensió de les dades (temperatures extremes), sinó també la capacitat de fer connexions entre aquestes dades, entendre les seves implicacions i aplicar aquest coneixement a un context pràctic.


  ## 1.1.1. Tipologia de dades
  Seguint amb les **dades**, no totes les dades són del mateix tipus. Depenent del tipus de dada, podrem fer diferents coses amb elles, com calcular, analitzar o organitzar. 

  **Dades numèriques**
  
  Són aquelles dades que contenen nombres i amb les quals es poden realitzar operacions matemàtiques (sumar, restar, multiplicar, etc.).

  💡Ex:
    
  | **Tipus de dada**    | **Exemple**                   |
  |----------------------|-------------------------------|
  | **Quantitats**       | 25, 100, 3.14                 |
  | **Mesures**          | 1,75 metres, 20°C             |
  | **Dates o hores**    | 2023, 15:30                   |

  **Dades Alfabètiques**
  
  Són dades que només contenen **lletres**. Aquestes dades no es poden utilitzar per fer operacions matemàtiques, però són útils per identificar o descriure coses.

  💡Ex:
  
  | **Tipus de dada**       | **Exemple**                     |
  |-------------------------|---------------------------------|
  | **Nom**                 | "Maria", "Joan"                 |
  | **Ciutat**              | "Barcelona", "Madrid"           |
  | **Comptes d'usuari**    | "usuari123", "admin"            |

  **Dades Alfanumèriques**
  
  Són una combinació de **números** i **lletres**. Aquest tipus de dades es fa servir molt en adreces, codis o contrasenyes. Tot i que inclouen números, no es poden fer operacions matemàtiques amb elles, ja que la seva finalitat és identificar o codificar informació, no realitzar càlculs.

💡Ex:

  | **Tipus de dada**       | **Exemple**                     |
  |-------------------------|---------------------------------|
  | **Adreces postals**     | "c/ Muntaner, 100, 3r"          |
  | **Codis de productes**  | "A12B34"                        |
  | **Contrasenyes**        | "Passw0rd123"                   |


  **Dades Temporals**
  
  Aquest tipus de dades es relacionen amb el **temps** i s’utilitzen per representar dates, hores o durades. Poden ser tant numèriques com alfanumèriques (si inclouen lletres, per exemple, noms de mesos).

  💡Ex:

  | **Tipus de dada** | **Exemple**                     |
  |-------------------|---------------------------------|
  | **Data**          | "12/04/2023", "2024-03-15"      |
  | **Hora**          | "14:30", "23:59"                |
  | **Durada**        | "3 hores", "2 dies"             |

  **Dades Booleanes**
  
  Les dades booleanes representen només dues opcions possibles: **cert** o **fals**. Són molt útils en informàtica per fer preguntes de veritat o falsedat, com en els tests i condicions.

  💡Ex:

  | **Tipus de dada** | **Exemple**                     |
  |-------------------|---------------------------------|
  | **Cert/Fals**     | "True" (cert), "False" (fals)   |
  | **Sí/No**         | "Sí", "No"                      |

  **Dades Categòriques**
  
  Aquestes dades pertanyen a categories o grups. No tenen un ordre numèric, però ens permeten agrupar elements en diferents classes. Són útils per classificar la informació.

  💡Ex:

  | **Tipus de dada**         | **Exemple**                     |
  |---------------------------|---------------------------------|
  | **Colors**                | "Vermell", "Blau", "Verd"       |
  | **Tipus de vehicles**     | "Cotxe", "Moto", "Bicicleta"    |
  | **Estats d'un producte**  | "Nou", "Usat", "Reparat"        |

  
  **Resum de la classificació**

  | **Tipus de dada**  | **Exemple**                           | **Característiques**                            |
  |--------------------|---------------------------------------|-------------------------------------------------|
  | **Numèriques**     | 25, 100, 3.14                         | Permet fer operacions matemàtiques              |
  | **Alfabètiques**   | "Maria", "Joan"                       | Són lletres, no es poden fer càlculs            |
  | **Alfanumèriques** | "A12B34", "c/ Muntaner, 100, 3r"      | Combinen lletres i números, no operen           |
  | **Temporals**      | "2023-03-12", "14:30"                 | Relacionades amb dates i hores                  |
  | **Booleanes**      | True, False, Sí, No                   | Només dues opcions: cert o fals                 |
  | **Categòriques**   | "Vermell", "Cotxe", "Nou"             | Agrupacions o categories sense ordre            |


  ## 1.1.2. Tractament de la informació

  La manera en què es tracta la informació ha evolucionat significativament al llarg del temps, adaptant-se als avenços tecnològics i a les necessitats de cada moment històric.

  El **tractament de la informació** es pot definir com el conjunt d’operacions aplicades sobre les dades per transformar-les en informació útil. Aquest procés sempre requereix tres elements essencials per funcionar de manera eficient:

  - **Emissor:** L'element que genera la informació, com una persona parlant o un text escrit.
  - **Canal:** El mitjà a través del qual es transmet la informació, com l'aire per a la veu o una xarxa de telecomunicacions per a dades.
  - **Receptor:** L'element que rep la informació, com un lector o un dispositiu.

  **Fases del tractament de la informació**

  El procés de tractament de la informació es divideix en tres operacions principals, com es mostra a continuació: 

  | **Operacions** | **Funcions** |
  |----------------|--------------|
  | **Entrada**    | Recollida i emmagatzematge de dades |
  | **Procés**     | Manipulació de dades mitjançant càlculs aritmètics o operacions lògiques |
  | **Sortida**    | Recollida i distribució dels resultats |

  Cada fase té característiques importants:

  - **Entrada:** Recollida d'informació per ser tractada, com llegir llibres o obtenir dades digitals. Aquest procés inclou la selecció, verificació i emmagatzematge de la informació en un suport adequat.
  - **Procés:** Manipulació de la informació, ja sigui mitjançant càlculs matemàtics o operacions lògiques.
  - **Sortida:** Comunicació dels resultats, que poden ser presentats externament o utilitzats en altres processos.
  
  **Evolució històrica del tractament de la informació**
  
  El tractament de la informació ha anat evolucionant al llarg de la història, des de processos manuals fins als actuals processos automàtics:

  <div style="text-align: center;">
  <img src="https://parceladigital.com/subidos/1611221350x_xt_color.jpg" alt="XT color" width="320" height="180"/>
  <p><em>Figura 1: Imagen de un IBM PC XT. Fuente: <a href="https://parceladigital.com/subidos/1611221350x_xt_color.jpg">Parceladigital</a></em></p>
  </div>

  - **Manual:** El tractament es fa completament a mà, com emplenar documents.
  - **Mecànic:** Utilitza màquines amb assistència humana, com les màquines d’escriure o calculadores.
  - **Automàtic:** Des dels anys 40, amb l’aparició dels ordinadors i altres dispositius automàtics, les màquines poden processar informació de manera independent.
  
  Aquestes etapes han culminat en l'aparició de la **informàtica**, que es refereix específicament al tractament automàtic de la informació, impulsant l'ús dels **ordinadors** i altres tecnologies modernes.

  ## 1.2. Els ordinadors

  La física, la química, la meteorologia i altres ciències expliquen i justifiquen fets del nostre entorn. De manera similar, la **informàtica** és una ciència que estudia el tractament de la informació, cosa que és possible gràcies a l'ús de diverses eines, entre elles, l'ordinador.

  **La informàtica**
  
  La informàtica va sorgir amb l'objectiu d'ajudar les persones a realitzar tasques repetitives i rutinàries, especialment en càlculs i gestions, on la repetició és comuna. La idea central és que una màquina pot fer aquestes tasques amb més rapidesa i precisió, encara que sempre sota el control humà.

  ```📖 El terme informàtica va aparèixer a França l'any 1962 amb la denominació "informatique", resultat de la contracció de les paraules: INFORmation autoMATIQUE```

  **Tasques principals de la informàtica**
  
  Les tasques que engloba la informàtica inclouen:

  - **Desenvolupament i millora de màquines noves**, com els ordinadors i altres elements relacionats.
  - **Desenvolupament i millora de mètodes de treball automàtics**, basats en el sistema operatiu.
  - **Creació d'aplicacions informàtiques**, conegudes com a programes o paquets informàtics.
  
  El terme sistema informàtic es refereix al conjunt d'elements necessaris per dur a terme i utilitzar aplicacions informàtiques. Això inclou el maquinari, el programari i els elements humans.

  **Components d'un sistema informàtic**
  
  Un sistema informàtic es compon de tres elements interrelacionats:

  - **Part física (maquinari o hardware)**: Tots els components que es poden veure i tocar, com els monitors, impressores, ratolins, etc.
  - **Part lògica (programari o software)**: Tots els elements intangibles, com els programes, sistemes operatius i aplicacions.
  - **Part humana**: Les persones són l'element més important en un sistema informàtic, ja que sense elles no existirien ni el maquinari ni el programari.

  **Característiques principals d'un ordinador**
  
  Un ordinador té les següents característiques principals:

  - **Fa una acció a la vegada:** Un ordinador executa una tasca a la vegada en cada cicle de processament.
  - **Capacitat per a fer càlculs matemàtics:** Pot sumar, restar, multiplicar i dividir.
  - **Realitza operacions lògiques:** Compara lletres, nombres i altres dades per determinar resultats vertaders o falsos.
  - **Alta velocitat: Opera a grans** velocitats, permetent realitzar moltes operacions en poc temps.
  - **Exactitud i precisió:** Fa exactament el que se li indica segons les instruccions.
  - **Eficàcia:** Pot treballar durant llargs períodes sense interrupció.
  - **Manipulació de grans quantitats d’informació:** Pot processar i manejar dades massives de manera eficient.
  - **Fiabilitat:** Verifica l'exactitud de les seves operacions internes (autocomprovació).
  - **Capacitat per manipular símbols:** Pot treballar amb diversos tipus de dades i símbols, no només números.
  - **Evolució constant:** Els ordinadors es tornen cada vegada més petits, més útils i menys costosos.
  
  **Programes i aplicacions informàtiques**
  
  El conjunt d'accions que s'ordena i executa un ordinador es coneix com a programa. En general, un programa és un conjunt d’instruccions que es segueixen en un ordre determinat per resoldre un problema concret.

  Una **aplicació informàtica** és un conjunt d’un o més programes dissenyats per realitzar una tasca específica en un sistema informàtic.

  **Components fonamentals d’un ordinador**

  L’ordinador està format per dos elements principals:

  - **Maquinari (hardware):** Inclou tots els components físics que es poden veure i tocar, com el monitor, el teclat, la CPU, etc.
  - **Programari (software):** Fa referència als components no físics, com els programes, les aplicacions i els sistemes operatius.
  
  També cal destacar altres elements com:

  - **Usuari i programador:** L’usuari és la persona que utilitza l’ordinador, mentre que el programador és qui escriu els programes en llenguatges de programació perquè l’ordinador pugui executar-los.
  - **Dades i informació:** Les dades són els fets o materials originals no processats, mentre que la informació és el resultat de les dades ja processades.
  - **Documentació:** Conjunt d’instruccions o manuals que expliquen a l'usuari com utilitzar l’ordinador i els programes informàtics.

  <div style="text-align: center;">
    <img src="https://ioc.xtec.cat/materials/FP/Recursos/fp_asx_m05_/web/fp_asx_m05_htmlindex/WebContent/u1/media/ic10m5u1_02.png" alt="Estructura d'un ordinador" width="640" height="auto"/>
    <p><em>Figura 1: Estructura funcional d'un ordinador. Font: IOC XTEC</em></p>
  </div>

  ## 1.2.1. El maquinari (hardware)
  
  ## 1.2.1.1. La CPU (Unitat central de processament)

  La **CPU (Unitat Central de Processament)** és el component fonamental d'un ordinador encarregat de processar les dades i executar les instruccions d'un programa. També es coneix com el **processador** o "cervell" de l'ordinador, ja que controla totes les operacions que es realitzen dins el sistema.

  **Parts de la CPU**

  La CPU està formada per diverses parts que treballen conjuntament per executar les instruccions que rep. Les parts principals de la CPU són:

  - La **Unitat de Control (CU)** és responsable de dirigir i coordinar totes les operacions de l'ordinador.
  - La **Unitat Aritmètica i Lògica (ALU)** és la part de la CPU encarregada de realitzar les operacions matemàtiques i lògiques. L'ALU treballa amb les dades que li subministra la Unitat de Control i torna els resultats d'aquestes operacions a altres components de la CPU, com els registres o la memòria.
  - Els **registres** són petites àrees de memòria d'alta velocitat dins la CPU que s'utilitzen per emmagatzemar dades temporals que es necessiten durant l'execució de les instruccions. Els registres són molt més ràpids que la memòria RAM i proporcionen un accés immediat a les dades que es processen a cada moment.

 **Funcionament bàsic de la CPU**

 | **Fase**         | **Descripció**                                                                                                                                                            |
|------------------|--------------------------------------------------------------------------------------------------------------------------------------------------------------------------|
| **Fetch (Cerca)**      | - La CPU localitza la següent instrucció a la memòria (RAM).<br>- Utilitza el comptador de programa (PC), que conté l'adreça de la pròxima instrucció.<br>- L'instrucció es transfereix des de la memòria a un registre dins la CPU, com el registre d'instruccions. |
| **Decode (Descodificació)** | - Un cop l'instrucció està al registre d'instruccions, la Unitat de Control descodifica la instrucció.<br>- La Unitat de Control determina quines accions s'han de dur a terme, incloent operadors i dades a manipular. |
| **Execute (Execució)**  | - L'instrucció es processa. Si requereix operacions aritmètiques o lògiques, la Unitat de Control envia l'ordre a l'ALU.<br>- Els resultats es guarden en un registre o es tornen a la memòria.<br>- El comptador de programa s'incrementa per passar a la següent instrucció, repetint el cicle. |
